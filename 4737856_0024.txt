caput II.

 

Quaestiones metricae et grammaticae de hymno in Venerem
Homerico.

Poeseos Graecorum epicae historiam si quis accuratius
perspexerit, facili opere inveniet, antiquissimis temporibus duo
illorum carminum genera fuisse, alterum, quod continet car-

mina opica, quae ex Ionum ingenio ac dictione condita esse -

videbantur, genus Homericum, si ita dicere licet, alterum, quod
continet carmina epica et genealogica et didactica, genus
Hesiodeum, Prioris, generis Homerici, fructus quodammodo
floris longaevi ¹ ultimi perfectissimique sunt duo illa carmina
inclyta, Ilias et Odyssea. Priscis quidem temporibus multa
carmina sub Homeri nomine insigni venditabantur, quae iam
Pisistrato auctore ab Onomacrito eiusque sociis nec non ab
aliis viris Atticis doctis , postea vero ab Alexandrinis gram-
maticis e consortio cum Homeri carminibus, quo non digna
esse videbantur, sunt mota. Alterum genus fuit Hesiodeum,
nempe carmina epica poetarum plurimorum sub Hesiodi
nomine circumlata, quae confecta sunt eo tempore⁹‚ quo Grae-
corum ratio cogitandi immutata non tam ad veteres illas de
heroum rebus gestis fabulas fuit adiecta quam ad doctrinam
de numinibus inter deos hominesque intercedentibus atque
ad scientiam deorum hominumque naturae nec non ad disci-
plinas mysticas, ut ita dicam, a Doriensium pontificibus excultas.
inter utrumque poeseos epicae genus medium quendam teneri

“ locum ab hymnis homericis persuasum ³ habeo, quoniam et

rerum et verboram cum utroque genere agunt commercium.

1) Bernhardy 1.1. 1⁸, pg. 2983 11⁸, 1 pg. 87 sqq. au 11.
2) Bernhardy l. 1. 1⁸, pg. 3355 11³, 1 pg. 265 sqq. all. 11.
3) Bernhardy 1.1. ΠΒ, 1 pg. 222 sqq. '

