‚—4—

explicandis sit effectum quidve desit. At quum quatuor sunt
hymni homerici maiores, valde miror, quod tres tantum hymni
commentationibus illis, quas descripsi, adhuc illustrati sunt, -
praesertim quum ille hymnus, qui respectis studiis in ceteris
hymnis collocatis neglectus est,- sane optimus ae perfectissimus
esse videatur et iam ab antiquis hominibus insigni ὁμηρικωτάι·ου
nomine sit notatus, hymnum dico in Venerem, de quo nullus,
quoad scio, eiusmodi libellus exstat. Quibus rebus omnibus
commotus consilium cepi libelli conficiendi, ut in medium pro·
feram opiniones, quas de hymno in Venerem homerico viri
docti ediderunt. A quo proposito secerni non potest, ut latiore
disputatione hymni et rem metricam et orationem exigamus ad
obrussam quasi carminum hommerioorum, quae omni de poesi
Graecorum epica ac potissimum de carminibus epicis sub
Homeri nomine diu circumlatis quaestioni firmissimo sunt
fundamento, explanem, quid ipse de hymni argumento,
poeta, patria sentiam.

Inde ab anno millesimo septingentesimo nonagesimo quinto,
quo Wolfius prolegomena ad Homerum inclyta edidit, et Wolfii
et ceterorum virorum doctorum opera et studiis cognitio quum

poeseos epieae Graecorum tum carminum Homericorum tantum
, provecta atque aucta est, ut multa et usque eo incognita sint
inventa, multa vero ,deesse intelligantur. Quare ea, quae viri
docti de Homero poeta ante Wolfium senserint, fere nullius
aestimanda esse puto. Idem est iudicandum de opinionibus,
quae exstant de hymnis homericis, quamquam negandum non
est, iam ante Wolfium, etsi Homerus vates caecus esse etiam
putaretur, illa poeseos epicae Graecorum frustula Homeri nomine
digna non esse nonnullis placuisse. Quae opiniones, quibus
hymnos Homero abiudicandos esse docemur, postero tempore
argumentis certioribus etiam stabilitae ac confirmatae adhuc
stant et putantur, ita ut opus· non habeam disputatione am-
pliore probare, hymnos, qui vulgo homerici nominantur, ab
Homero confectos esse non posse. Atque omnino de omnium
hymnorum homericorum statu plura affere supersedeo, quoniam
de uno in Venerem hymno agere mihi propositum est. Si
quis vero disputationem ampliorem requirat, eum reiicio in
Groddeckii librum de hymnorum homericorum reliquiis (Gotting.

