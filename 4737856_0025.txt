...13-

'Optimo igitur iure Bernhardyus ² excitavit animos, ut anquire-
retuec, quatenus ac quibus rebus hymnorum homericorum
dicendi genus et cum Homero et cum Hesiodo consentiret
atque abhorreret. Quae quaestio est sane difficillima, quia
de Homeri re metrica plures exstent libri, de Hesiodi nullus,
quoats scio, ac quia eum, qui 'ad hanc rem accedat, opus sit
et 'cum Homeri et cum Hesiodi operibus intima familiaritate
' esse coniunctum et in utroque poeta quasi habitare. Interim
priusquam talis vir exstiterit, operae erit pretium singula
colligere et examinare. Quod Bernhardyi praeceptum maxime
mihi cadere videtur in hymnos in Mercurium et Cererem
confectos, minime vero in eum, de quo agimus, hymnum, quippe
qui fere nimis homericus esse videatur ac paene nil habeat,
quod prorsus a consuetudine homerica abhorreat. ² Ac quum
ab aliis viris doctis uti a Koehnio ³ nonnulla ex hymno ad
Hesiodeum genus dicendi propius accedentia sint collecta, timeo,
ne mihi pauca sint relicta, quae addam, quamquam hoc loco
expressis verbis dictum esse volo, unum nostrum hymnum ab
Hesiodi genere dicendi prorsus recedere, ceteros vero hymnos
ad id magis minusve propius accedere. ,

Venimus 4 igiturv nunc ad priorem huius capitis partem,
quae est 'de hymni re metrica.

1) l. 1. 11⁸, 1 pg. 222 et saepius.
2) Windisch de hymn. Homer. maior. Lips. 1867, pgg. 41. 55.

3) Koehnius Quaestiones metric. et gramm. de hymn. Hom. Hal.
18653 Fietkavius ‚De carminum Hesiodeorum atque hymnorum quatuor
magnorum vocabulis non Homericis‚‘ Regiomont. Pr. 1866.

4) Adnotandum est, si exemplis ex Homeri carminibus petendis
egeam, haec a me e primo Iliadis libro plerumque sumpta esse, quippe
in quo minima corruptelarum vestigia exstare notissimum sit. Atque
hoc loco commemorandum est, me in examinandis hymni et re metrica
et dictione eadem ratione sive methodo esse usum, quam adhibetGeor·
gius Curtius, vir doctissimus clarissimusque, in scholis de carminibus
Homeri habitis, quas in hoc libello conscribendo saepissime in usum
sumpsi, potissimum in ea parte, quae est de re metrica hymni et di-
ctione. Etenim si quis certum de re metrica dicendique genere iudicium
carminum Graecorum epicorum ac maxime eorum, qui Homerica esse
antea putabantur, ferre vult, eum una ac certissima regula carminibus
Homericis ipsis uti necesse est.

