... 8 -
num homericorum praeluderent. Ex huiusmodi prooemiis et
fragmentis prooemiorum hanc nostram farraginem hymnorum
esse conflatam. Sed nihil de hymno nostro solo dicit. Fusius
dein disputat Matthiaeus in Animadversionibus in hymnos
hom. scriptis. Etenim ille putat, hymnos tantum minores esse
προοίμια, hymnos vero maiores minora esse carmina spica,
si exordium et epilogum demas, quoniam nemo credere possit,
ducentis vel quadringentis versibus poetae inferioris datas esse
aures ab iis, qui Homerum audire vellent. At quum hymnus
in Venerem omnium hymnorum sit sane pulcherrimus et pau-
cissimis labibus et corruptelis affectus, Matthiaeus dubitat
num hoc carmen omnino hymnis sit adnumerandum, quippe
quod non laudes numinis a vi, potentia, maiestate eius desum-
ptas celebret, sed Venerem a Iove et sui ipsius artibus esse
superatam narret. Quocirca carmini inscribere vult: ,Laudes
stirpis Aeneadum‘, depromptae ex carmine maiore, quod tra-
ctaret et fabulas Troianorum et res posthomericas‚ quas vocant.
Clausulas, quae initio et fine exstent, a rhapsodo quodam car-
mini allitas esse. Hac opinione imbutus Matthiaeus refutat
ea, quae Groddeckius protulit, quum dicit, non opus esse
Aeneae originem et res natalicias in Stasini Cypriis esse tra—
ditam commemorare, etiamsi in illo carmine Aeneae res gestae
post Troiam dirutam essent narratae. Ac scholiastam‚ qui
Acusilaum in medium vocasset, sane Stasinum ipsumnomina-
turum fuisse, si ille de Aeneae partu et de oraculo Aeneae
posteris imperium promittente aliquid attulisset, nec non Acu-
silaum ipsum, si hanc narratiunculam apud Stasinum exstare
invenisset, illum rei sane spectatissimae testem vocaturum
fuisse. Aeque incertum esse eam ob causam, quod Tithoni
fabula ad res Cyprias sit reserenda, hymni nostri argumentum
e Stasini Cypriis esse petitam putare. Immo censet Matthiaeus
hymnum nostrum ad laudem stirpis Aeneadarum esse compo-
situm, quippe quum narratum sit, generis auctorem a dea
esse procreatum, dein quia Anchisae proavi ad gentem suam
nobilitandam sint in medium vocati. ,Quod nisi ponimus‘, in-
quit 1, , nihil ineptius et inopportunius illa Veneris oratione

2) 1. 1. pg. 71.

