...9-

longa excogitari potest.‘ Est igitur ex sententia Matthiaei
carmen nostrum pro vero prooemio habendum, quo rhapsodi
’ inchoabant vel eam carminum homericorum partem, qua Aeneas
cognatique eius maxime celebrabantur, vel carmina, quibus
Aeneae res gestae laudibus extollebantur. Quae in urbibus,
in quibus Aeneadae regnabant, permulta fuisse Matthiaeus vult.

Opinio sane optima, quam ad nostram ipsam de hymno
sententiam concipiendam maximae fuisse utilitati libenter pro-
fitemur. Dolendum autem est, quod Matthiaeus ea, quae pro-
tulit, magis cum divinatione quadam coniectavit quam argu-
menta protulit certa ex hymni ipsius et fabula et oratione
petita, quibus opus est quaeque sola aliquid certi constituunt.

Ante Matthiaeum Ioh. Henr. Vossius in epistolis mytho-
logicis (edit. prim. vol. II epist. 31 pg. 1763 edit. secund„
que⁴ ego usus sum, vol. Π epist. 69 pg. 297) opinionem pro-
tulit de hymno nostro, quem uti omnes illius aetatis viri docti
Homero abiudicat ob res ex mea quidem sententia nimium
exiguas — nam aliae sunt causae et multo graviores -- et
tribuit aetati, qua vixit Anacreon, id est circa olympiadem
sexagesimam (540 a. Chr. n.) ¹. At contra Vossium surrexit
Matthiaeus in libro a nobis supra laudato, qui ait, dictionis

’ colorem simpliciorem esse et altiorem, ita ut hymnus noster

inter homines elegantes et cultu vitae humaniore expolitos,
non alitem apud. populum deliciis et mollitie fractum compo-
situs esse possit. Quanta vero luxuria et mollitie Iones Anacre-
ontis aetate quasi obruti fuerint quis nescit? Quocirca Matthi-
aeus hymnum nostrum Ioniae rebus florentibus confectum esse
mavult, quum disciplina patrum bene servata mores nondum
corrupti essent, fortasse tempore, quo vixit Mimnermus, circa
Olympiadem tricesimam septimam (a. 630 ant. Christ. nat.) 2.
Sequitur dein Grodofredus Hermannus, qui in epistola ad Il-
genium data et editioni hymnorum suae praefixa contendit,
hymnos Homericos multas accepisse clades ab interpolatoribus,
qui multa mutassent, dempsissent, addidissent, non modo ut
diversa carmina connecterentur et tolleretur, si quid cum
aliis locis pugnaret, sed etiam ut plura carmina, in quihus eadem

 

1) cf. Bernhardy Gesch. d. Griech. Litt. 11⁸, 1 pg. 62.
2) cf. Bernhardy Gesch. d. Griech. Litt. ΠΒ, 1 pg. 506.

