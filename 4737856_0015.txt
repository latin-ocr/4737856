 

- 3 -

Guttmannus quidem in libro nuper edito, em· inscriptum
est „De hymnorum homericarum historia critica partt. 1V“
(Gryphiswaldiae a. 1869), contendit, a Baumeistero non ea,
qua opus esset, diligentia codicum scripturas relatas esse
(ΡΒ. 10). At Guttmannus parum attulit pro rei magnitudine,
ita ut nobis vix persuadeat. -Res igitur adhuc in medio est
relinquenda, dum„ nova* et auctior hymnorum codicum, potissimum

codicis Laurentiani (plut. XXXII, 45), de quo dubitatur, collatio
erit facta. Qua hymnorum Baumeisteri editione critica iter

’ tandem munitum est ,- quo argumentis singulorum hymnorum

 

accuratissime examinatis atque locis corruptis eorumque emen-
dationibus penitus perspectis nec non scriptura ex codicum
auctoritate stabilita et confirmata atque. oratione et re metrica
hymni cuiusvis bene cognitis de eorum forma genuina ac de
patria et poeta, quantum licet ex ipsis hymnis cognoscere,
iudicia ferri possunt. Unde elucet, opera, quae ante editionem
Baumeisteri confecta sunt, quum subsidia critica, quae vocant,
ex multarum et saepius absconditarum editionum latebris
eruere coacti essent vel iis omnino carerent, non ita magni
facienda esse in iis rebus, quae ad lectionem vel confirmandam
vel corrigendam pertinent, quamquain negare non debemus,
divina quadam doctrina et sagacitate virorum de antiquis
Graecorum litteris optime meritorum plurima iam allata et
explorata esse, quae vel librorum manuscriptorum auctoritate
stabilita vel quaestionibus , quae de singulis rebus subsidiis
litterarum iude a quinquaginta annis auctis et luculenter ampli-
ficatis institutae sunt, confirmatae adhuc stant et fortasse
stabunt, praesertim si de hymnorum cum Homero cognatione
vel de eorum maneo et saepius sibi contrario argumento sunt
consciipta. Via autem per Baumeisterum patefacta mirum esse
'non potest, quod non pauci ac potissimum iuvenes, qui primitias
studiorum non inutiles proferre velint, novis illis armis instructi
de hymnis quaestionem ut eruditionis certamen sibi elegerunt.
Testes sunt libelli Koehnii (Hal. 1865), Schulzii (Hal. 1868),
Windischii (Lips. 1867), Grevii (Monast. 1867), Fietkavii (Re-
giomont. 1866). Nec sunt inutiles hi libelli, quippe quum ex
iis mole magna operum , quae sunt de hymnis homericis, non
perlecta facile cognoscas, quid quantumve a viris doctis in iis
s 1 ‚⁶

